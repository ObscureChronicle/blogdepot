---
title: 与张孟卓书
excerpt: 仿袁术口吻给张邈写的一封信。
publishDate: '2025-02-15'
tags:
  - wen-yan
seo:
  image:
    src: '/post-7.jpg'
    alt: Bright lines on a dark background
---
	
尝闻谶云「代汉者，当涂高」，又「帝轩辕受命，公孙氏握」。孤字公路，邑道曰术；猥为舜胤，累世公辅。岂天欲孤受命乎？顾念德薄，犹自逡巡。今四海鼎沸，九州未晏，奸臣乱土，天子庸暗。曩者武王畔殷而诛纣，高祖称制而覆秦，孤虽不敏，甘为其先。孟卓高洁，蜚声宇内，其愿为孤唱此谋乎？